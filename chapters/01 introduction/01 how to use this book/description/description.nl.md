Dit boek is bedoeld als cursus. Het is niet direct bedoeld als
naslagwerk voor de Python taal. Naslagwerken zijn niet nodig, een
uitstekende taalreferentie voor Python kan op Internet gevonden worden
(<http://docs.python.org>{:target="_blank"}).

De hoofdstukken van dit boek zijn geschreven om in volgorde bestudeerd
te worden. Voor een korte cursus Python, waarbij je je concentreert op
"imperatief programmeren," moet je de volgende onderwerpen bestuderen:
variabelen en expressies, condities en iteraties, functies, strings,
lists en dictionaries, en bestandsverwerking. Met andere woorden, je
kunt je beperken tot de hoofdstukken
2
tot en met
20,
waarbij de hoofdstukken
10
(recursie),
15
(sets),
18
(exceptions),
19
(binaire bestanden), and
20
(bitsgewijze operatoren) beschouwd kunnen worden als optioneel
materiaal, dat je kunt overslaan totdat je ze nodig hebt (waarbij ik wel
aanbeveel dat je probeert recursie te begrijpen, aangezien het je helpt
om sommige opgaven uit latere hoofdstukken op te lossen).

Voor een uitgebreidere cursus Python moet je in ieder geval ook object
oriëntatie bestuderen, dat wil zeggen hoofdstukken
21
tot en met
24,
waarbij hoofdstuk
24
(iteratoren en generatoren) beschouwd kan worden als geavanceerde stof.

De overige hoofdstukken zijn alle nuttig maar optioneel. Je kunt hiervan
bestuderen wat je wilt, hoewel ik aanbeveel dat je ze op zijn minst
doorbladert om te zien waar ze over gaan. Toekomstige edities van dit
boek kunnen extra optioneel materiaal bevatten.

Tijdens het bestuderen van dit boek moet je een computer bij de hand
houden waarop je Python hebt geïnstalleerd (hoofdstuk
3
legt uit hoe je Python kunt krijgen voor jouw computer). Het boek bevat
vele kleine en grotere oefeningen, die je allemaal moet doen tijdens het
bestuderen. Als je veel van de oefeningen overslaat, zul je zeker niet
leren programmeren. Meer over het doen van oefeningen volgt later in dit
hoofdstuk
(<a href="#sec:introduction.practice" data-reference-type="ref" data-reference="sec:introduction.practice">[sec:introduction.practice]</a>).

Veel van de code fragmenten in dit boek – in ieder geval alle antwoorden
op de opgaves en alle iets langere fragmenten – hebben een bestandsnaam
boven de code genoemd. Dat betekent dat die code beschikbaar is als
bestand, verkrijgbaar via de website die met dit boek geassocieerd is
(<http://www.spronck.net/pythonbook>{:target="_blank"}). Je kunt de code downloaden en
meteen in een editor laden als je dat wilt.

{:class="callout callout-info"}
> #### Opmerking
> **Het kopiëren en plakken van code vanuit een PDF bestand naar een editor werkt over het algemeen niet.** Tekst in een PDF bestand is niet opgeslagen op een manier die ervoor zorgt dat spaties correct gekopieerd worden. Dus je moet ofwel code handmatig intypen, ofwel de bestanden gebruiken die ik beschikbaar heb gesteld.
