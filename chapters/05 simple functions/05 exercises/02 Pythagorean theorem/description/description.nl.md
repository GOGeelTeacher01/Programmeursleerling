De stelling van Pythagoras geeft een verband tussen de lengten van de zijden van een rechthoekige driehoek. In woorden luidt de stelling:

> In een rechthoekige driehoek is de som van de kwadraten van de lengtes van de rechthoekszijden gelijk aan het kwadraat van de lengte van de schuine zijde.
    
Noemt men de lengten van rechthoekszijden (de zijden die aan de hoek van 90Â° liggen) $$a$$ en $$b$$, en de lengte van de schuine zijde $$c$$, dan is de bekende wiskundige vorm van de stelling:

$$a^2 + b^2 = c^2$$

### Invoer

De lengte van de twee rechthoekszijden van een rechthoekige driehoek, elk op een afzonderlijke regel.

### Uitvoer

Een zin van de vorm

```
Lengte van de schuine zijde: ???
```

die de lengte van de schuine zijde aangeeft. Rond de uitkomst af op 3 cijfers na de komma.

### Voorbeeld

#### Invoer:

```
3.0
4.0
```

#### Uitvoer:

```
Lengte van de schuine zijde: 5.000
```
